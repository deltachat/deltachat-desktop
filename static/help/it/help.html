<!DOCTYPE html>
<html><head><meta charset="UTF-8" /><meta name="viewport" content="initial-scale=1.0" /><link rel="stylesheet" href="../help.css" /></head><body><ul id="top">
  <li><a href="#cosè-delta-chat">Cos’è Delta Chat?</a>
    <ul>
      <li><a href="#come-posso-trovare-persone-con-cui-messaggiare">Come posso trovare persone con cui messaggiare?</a></li>
      <li><a href="#quali-sono-i-vantaggi-di-delta-chat-rispetto-alle-altre-app-di-messaggistica">Quali sono i vantaggi di Delta Chat rispetto alle altre app di messaggistica?</a></li>
      <li><a href="#quali-messaggi-vengono-mostrati-in-delta-chat">Quali messaggi vengono mostrati in Delta Chat?</a></li>
      <li><a href="#come-viene-gestito-lo-spam">Come viene gestito lo spam?</a></li>
      <li><a href="#delta-chat-supporta-immagini-video-e-altri-allegati">Delta Chat supporta immagini, video e altri allegati?</a></li>
      <li><a href="#chi-può-vedere-la-mia-immagine-del-profilo">Chi può vedere la mia immagine del profilo?</a></li>
      <li><a href="#delta-chat-supporta-le-email-in-html">Delta Chat supporta le email in HTML?</a></li>
      <li><a href="#perché-devo-inserire-la-password-della-mia-email-in-delta-chat-e-sicuro">Perché devo inserire la password della mia email in Delta Chat? E’ sicuro?</a></li>
      <li><a href="#di-quali-autorizzazioni-ha-bisogno-delta-chat">Di quali autorizzazioni ha bisogno Delta Chat?</a></li>
    </ul>
  </li>
  <li><a href="#gruppi">Gruppi</a>
    <ul>
      <li><a href="#creare-un-gruppo">Creare un gruppo</a></li>
      <li><a href="#aggiungere-membri-ad-un-gruppo">Aggiungere membri ad un gruppo</a></li>
      <li><a href="#cosè-un-gruppo-verificato-perché-è-sperimentale">Cos’è un gruppo verificato? Perché è sperimentale?</a></li>
      <li><a href="#ho-rimosso-me-stesso-per-errore">Ho rimosso me stesso per errore.</a></li>
      <li><a href="#non-voglio-più-ricevere-messaggi-dal-gruppo">Non voglio più ricevere messaggi dal gruppo.</a></li>
      <li><a href="#cosa-significa-la-doppia-spunta-nei-messaggi-di-gruppo-tutti-hanno-letto-il-messaggio">Cosa significa la doppia spunta nei messaggi di gruppo? Tutti hanno letto il messaggio?</a></li>
    </ul>
  </li>
  <li><a href="#encryption">Cifratura</a>
    <ul>
      <li><a href="#delta-chat-supporta-la-cifratura-end-to-end">Delta Chat supporta la cifratura end-to-end?</a></li>
      <li><a href="#cosa-devo-fare-per-attivare-la-cifratura-end-to-end">Cosa devo fare per attivare la cifratura end-to-end?</a></li>
      <li><a href="#se-la-cifratura-end-to-end-non-è-disponibile-anche-la-connessione-non-viene-cifrata">Se la cifratura end-to-end non è disponibile, anche la connessione non viene cifrata?</a></li>
      <li><a href="#come-posso-verificare-lo-stato-di-cifratura-con-il-mittente">Come posso verificare lo stato di cifratura con il mittente?</a></li>
      <li><a href="#come-posso-verificare-la-cifratura-dei-messaggi">Come posso verificare la cifratura dei messaggi?</a></li>
      <li><a href="#quali-standard-vengono-usati-per-la-crittografia-end-to-end">Quali standard vengono usati per la crittografia end-to-end?</a></li>
      <li><a href="#qual-è-la-differenza-tra-i-gruppi-verificati-e-le-chat-11-con-i-contatti-verificati">Qual è la differenza tra i gruppi verificati e le chat 1:1 con i contatti verificati?</a></li>
      <li><a href="#delta-chat-supporta-perfect-forward-secrecy">Delta Chat supporta Perfect Forward Secrecy?</a></li>
      <li><a href="#come-fa-delta-chat-a-proteggere-i-miei-metadata">Come fa Delta Chat a proteggere i miei metadata?</a></li>
      <li><a href="#posso-riutilizzare-le-mie-chiavi-private">Posso riutilizzare le mie chiavi private?</a></li>
      <li><a href="#non-riesco-ad-importare-la-mia-chiave-pgp-in-delta-chat">Non riesco ad importare la mia chiave PGP in Delta Chat.</a></li>
      <li><a href="#perché-non-usate-pep-pretty-easy-privacy">Perché non usate pEp (pretty easy privacy)?</a></li>
    </ul>
  </li>
  <li><a href="#multiclient">Multi-client</a>
    <ul>
      <li><a href="#posso-usare-delta-chat-su-più-dispositivi-contemporaneamente">Posso usare Delta Chat su più dispositivi contemporaneamente?</a></li>
      <li><a href="#e-in-previsione-la-creazione-di-un-client-web-di-delta-chat">E’ in previsione la creazione di un client web di Delta Chat?</a></li>
      <li><a href="#perché-posso-scegliere-di-non-controllare-la-casella-in-arrivo">Perché posso scegliere di non controllare la casella In Arrivo?</a></li>
      <li><a href="#a-cosa-serve-lopzione-auto-invia-una-copia">A cosa serve l’opzione “Auto-invia una copia”?</a></li>
      <li><a href="#perché-posso-scegliere-di-controllare-la-cartella-inviata">Perché posso scegliere di controllare la cartella “Inviata”?</a></li>
      <li><a href="#perché-posso-scegliere-di-non-controllare-la-cartella-deltachat">Perché posso scegliere di non controllare la cartella DeltaChat?</a></li>
    </ul>
  </li>
  <li><a href="#varie">Varie</a>
    <ul>
      <li><a href="#delta-chat-funziona-con-il-mio-provider-email">Delta Chat funziona con il <em>mio</em> provider email?</a></li>
      <li><a href="#se-delta-chat-usa-lemail-è-davvero-messaggistica-istantanea">Se Delta Chat usa l’email, è davvero messaggistica <em>istantanea</em>?</a></li>
      <li><a href="#delta-chat-è-compatibile-con-protonmail--tutanota--criptext">Delta Chat è compatibile con Protonmail / Tutanota / Criptext?</a></li>
      <li><a href="#sono-interessato-ai-dettagli-tecnici-posso-avere-ulteriori-informazioni">Sono interessato ai dettagli tecnici. Posso avere ulteriori informazioni?</a></li>
      <li><a href="#come-viene-finanziato-lo-sviluppo-di-delta-chat">Come viene finanziato lo sviluppo di Delta Chat?</a></li>
    </ul>
  </li>
</ul>



<h2 id="cosè-delta-chat">
        
        
          Cos’è Delta Chat? <a href="#cosè-delta-chat" class="anchor"></a>
        
        
      </h2>

<p>Delta Chat è una nuova applicazione che permette di inviare messaggi via email, cifrati, quando possibile con AutoCrypt . 
<strong>Non è necessario registrarsi ad un servizio, usa direttamente il tuo account email tramite Delta Chat.</strong></p>

<p><img style="float:right; width:50%; max-width:360%; margin:1em;" src="../delta-what-optim.png" /></p>
    
      <h3 id="come-posso-trovare-persone-con-cui-messaggiare">
        
        
          Come posso trovare persone con cui messaggiare? <a href="#come-posso-trovare-persone-con-cui-messaggiare" class="anchor"></a>
        
        
      </h3>

<p>Con Delta Chat puoi scrivere a qualsiasi indirizzo email - anche
se il destinatario non usa Delta Chat. Al contrario di altre app,
non è necessario che il destinatario utilizzi la tua stessa app.</p>
    
      <h3 id="quali-sono-i-vantaggi-di-delta-chat-rispetto-alle-altre-app-di-messaggistica">
        
        
          Quali sono i vantaggi di Delta Chat rispetto alle altre app di messaggistica? <a href="#quali-sono-i-vantaggi-di-delta-chat-rispetto-alle-altre-app-di-messaggistica" class="anchor"></a>
        
        
      </h3>

<ul>
  <li><em>Indipendente</em> da ogni azienda o servizio. <em>Tu</em> possiedi i tuoi dati.</li>
  <li>I dati non sono salvati in un server centrale, a meno che tutti gli utenti non usino lo stesso server</li>
  <li>Non condivide la tua rubrica con nessuno.</li>
  <li><em>Veloce</em> grazie all’uso del Push-IMAP</li>
  <li><em>Base utenti ampia</em> - puoi comunicare anche con chi <em>non</em> usa Delta Chat</li>
  <li><em>Compatibile</em> - non solo con sé stessa</li>
  <li>Interfaccia <em>Elegante</em> e <em>semplice</em></li>
  <li>Sistema <em>Distribuito</em></li>
  <li><em>Niente Spam</em> - di default vengono mostrati solo i messaggi degli utenti conosciuti</li>
  <li><em>Solida</em> - sicura per l’uso professionale</li>
  <li><em>Affidabile</em> - può essere usata anche per messaggi aziendali</li>
  <li>Completamente <em>Open Source</em> e basata sugli <em>standard</em></li>
</ul>
    
      <h3 id="quali-messaggi-vengono-mostrati-in-delta-chat">
        
        
          Quali messaggi vengono mostrati in Delta Chat? <a href="#quali-messaggi-vengono-mostrati-in-delta-chat" class="anchor"></a>
        
        
      </h3>

<p>Delta Chat mostra automaticamente:</p>

<ul>
  <li>Messaggi dai contatti nella tua <strong>rubrica</strong></li>
  <li>Messaggi dai contatti <strong>che hai contattato tu</strong></li>
  <li><strong>Risposte</strong> dai messaggi inviati da te</li>
</ul>

<p>Altri messaggi non vengono visualizzati automaticamente e si trovano in <strong>Richieste di contatto</strong>. Se lo si desidera, è possibile avviare una chat da lì.</p>
    
      <h3 id="come-viene-gestito-lo-spam">
        
        
          Come viene gestito lo spam? <a href="#come-viene-gestito-lo-spam" class="anchor"></a>
        
        
      </h3>

<ul>
  <li>I messaggi nelle cartelle di spam vengono ignorati e gli indirizzi lì presenti non vengono considerati come conosciuti.</li>
  <li>Come per i messaggi da utenti sconosciuti, non vengono mostrati automaticamente quindi normalmente <strong>non c’è spam</strong>.</li>
  <li>In ogni caso è possibile <em>*bloccare</em> qualsiasi contatto.</li>
</ul>
    
      <h3 id="delta-chat-supporta-immagini-video-e-altri-allegati">
        
        
          Delta Chat supporta immagini, video e altri allegati? <a href="#delta-chat-supporta-immagini-video-e-altri-allegati" class="anchor"></a>
        
        
      </h3>

<ul>
  <li>Sì. Oltre al testo semplice, tutti gli allegati alle email vengono mostrati come messaggi separati. I file saranno automaticamente legati ai messaggi in uscita quando necessario.</li>
</ul>
    
      <h3 id="chi-può-vedere-la-mia-immagine-del-profilo">
        
        
          Chi può vedere la mia immagine del profilo? <a href="#chi-può-vedere-la-mia-immagine-del-profilo" class="anchor"></a>
        
        
      </h3>

<ul>
  <li>
    <p>Puoi aggiungere una immagine profilo nelle impostazioni. Se scrivi ai contatti
o li aggiungi tramite codice QR, vedranno automaticamente la tua foto profilo.</p>
  </li>
  <li>
    <p>I contatti che non usano Delta Chat la vedranno come allegato email.</p>
  </li>
  <li>
    <p>Per motivi di privacy, nessuno vede la tua immagine profilo finché non
gli scrivi un messaggio.</p>
  </li>
  <li>
    <p>La tua immagine profilo non viene inviata in ogni messaggio, ma abbastanza
spesso affinché i tuoi contatti la ricevano anche se cambiano dispositivo.</p>
  </li>
</ul>
    
      <h3 id="delta-chat-supporta-le-email-in-html">
        
        
          Delta Chat supporta le email in HTML? <a href="#delta-chat-supporta-le-email-in-html" class="anchor"></a>
        
        
      </h3>

<ul>
  <li>Si. Se le email in arrivo non dispongono di un formato testo, l’email in HTML viene convertita in testo dall’applicazione. Le email in uscita sono sempre in formato testo.</li>
</ul>
    
      <h3 id="perché-devo-inserire-la-password-della-mia-email-in-delta-chat-e-sicuro">
        
        
          Perché devo inserire la password della mia email in Delta Chat? E’ sicuro? <a href="#perché-devo-inserire-la-password-della-mia-email-in-delta-chat-e-sicuro" class="anchor"></a>
        
        
      </h3>

<p>Come tutti gli altri programmi email, quali Thunderbird, K9-Mail o Outlook,
l’applicazione necessita della password per inviare le email. Ovviamente la
password viene memorizzata solo sul dispositivo e viene trasmessa solo
al tuo fornitore del servizio email (quando accedi) che ha già accesso alla posta.</p>

<p>Se utilizzi un fornitore del servizio email che supporta la OAuth2, come gmail.com
o yandex.ru, non c’è bisogno di memorizzare la password nel dispositivo. In tal caso
viene usato solo un token.</p>

<p>Dato che Delta Chat è Open Source, puoi controllare il <a href="https://github.com/deltachat/deltachat-core-rust/blob/master/src/login_param.rs">Codice
Sorgente</a>
per essere certo che le credenziali siano gestite in modo sicuro. Siamo felici
di ricevere feedback che aiutino a rendere l’app più sicura per tutti gli utenti.</p>
    
      <h3 id="di-quali-autorizzazioni-ha-bisogno-delta-chat">
        
        
          Di quali autorizzazioni ha bisogno Delta Chat? <a href="#di-quali-autorizzazioni-ha-bisogno-delta-chat" class="anchor"></a>
        
        
      </h3>

<p>A seconda del sistema operativo in uso,
ti potrebbe essere chiesto di concedere le autorizzazioni all’app.
Questo è ciò che Delta Chat fa con queste autorizzazioni:</p>

<ul>
  <li>Camera <em>(può essere negata)</em>
    <ul>
      <li>scatta foto e video: per poter inviarli</li>
    </ul>
  </li>
  <li>Contatti <em>(può essere negata)</em>
    <ul>
      <li>legge i contatti: per mostrarti con chi chattare</li>
    </ul>
  </li>
  <li>Posizione <em>(può essere negata)</em>
    <ul>
      <li>posizione approssimativa (basata sulla rete): per la funzione di streaming della posizione</li>
      <li>posizione esatta (GPS e rete): per la funzione di streaming della posizione</li>
    </ul>
  </li>
  <li>Microfono <em>(può essere negata)</em>
    <ul>
      <li>registra audio: per l’invio di messaggi vocali</li>
    </ul>
  </li>
  <li>Archiviazione <em>(può essere negata)</em>
    <ul>
      <li>modifica o eliminazione contenuti della scheda SD: per scaricare gli allegati</li>
      <li>lettura dei contenuti della scheda SD: per condividere file con i contatti</li>
    </ul>
  </li>
  <li>Altre funzionalità utilizzate
    <ul>
      <li>modifica impostazioni audio: per scegliere suonerie e volume ed ascoltare i messaggi vocali</li>
      <li>esecuzione all’avvio: per non dover avviare Delta Chat manualmente</li>
      <li>controllo della vibrazione: per le notifiche</li>
      <li>visualizzazione connessioni di rete: per connettersi al fornitore del servizio email</li>
      <li>disabilitazione spegnimento schermo: per agevolare la copia del codice di configurazione Autocrypt</li>
      <li>accesso completo alla rete: per connettersi al fornitore del servizio email</li>
      <li>visualizzazione reti Wi-Fi: per connettersi al fornitore del servizio email</li>
      <li>richiesta di ignorare l’ottimizzazione della batteria: per gli utenti che vogliono ricevere immediatamente i messaggi</li>
    </ul>
  </li>
</ul>
    
      <h2 id="gruppi">
        
        
          Gruppi <a href="#gruppi" class="anchor"></a>
        
        
      </h2>
    
      <h3 id="creare-un-gruppo">
        
        
          Creare un gruppo <a href="#creare-un-gruppo" class="anchor"></a>
        
        
      </h3>

<ul>
  <li>Seleziona <strong>Nuova chat</strong> e poi <strong>Nuovo gruppo</strong> dal menu nell’angolo in alto a destra o premi il pulsante corrispondente su Android/iOS.</li>
  <li>Nella schermata successiva, seleziona i <strong>membri del gruppo</strong> e definisci un <strong>nome del gruppo</strong>. Puoi anche selezionare un <strong>avatar di gruppo</strong>.</li>
  <li>Non appena scrivi il <strong>primo messaggio</strong> nel gruppo, tutti i membri vengono informati sul nuovo gruppo e possono rispondere nel gruppo (finché non scrivi un messaggio nel gruppo, il gruppo è invisibile ai membri).</li>
</ul>
    
      <h3 id="aggiungere-membri-ad-un-gruppo">
        
        
          Aggiungere membri ad un gruppo <a href="#aggiungere-membri-ad-un-gruppo" class="anchor"></a>
        
        
      </h3>

<ul>
  <li>Ogni componente del gruppo ha gli <strong>stessi diritti</strong> di ogni altro. Per questo motivo chiunque può rimuovere chiunque o aggiungere nuovi componenti.</li>
  <li>Per aggiungere o rimuovere i membri, fai clic sul nome del gruppo nella conversazione.</li>
</ul>
    
      <h3 id="cosè-un-gruppo-verificato-perché-è-sperimentale">
        
        
          Cos’è un gruppo verificato? Perché è sperimentale? <a href="#cosè-un-gruppo-verificato-perché-è-sperimentale" class="anchor"></a>
        
        
      </h3>

<ul>
  <li>
    <p>Un gruppo verificato è una chat che garantisce protezione dagli attacchi
attivi. Tutti i messaggi in una chat verificata sono cifrati e2e e i membri
possono essere aggiunti tramite il “Codice QR di invito”. Tutti i membri sono
quindi connessi attraverso una catena di inviti, che garantisce una consistenza
crittografica dagli attacchi di rete o al provider.
Vedi <a href="https://countermitm.readthedocs.io/en/latest/new.html">countermitm.readthedocs.io</a>
per la ricerca alla base di questa funzionalità.</p>
  </li>
  <li>
    <p>A Dicembre 2019, i gruppi verificati sono ancora sperimentali. 
Vengono migliorati costantemente e sono stati risolti molti bug dalla
loro introduzione nel 2018. Rimangono però alcuni casi, specialmente
in gruppi molto grandi, in cui può verificarsi una inconsistenza o i messaggi
diventare illeggibili. All’inizio del 2020 è prevista una revisione della
sicurezza e verranno implementati nuovi sistemi relativi ai protocolli QR
così che la funzione possa uscire al più presto dallo stato sperimentale.</p>
  </li>
</ul>
    
      <h3 id="ho-rimosso-me-stesso-per-errore">
        
        
          Ho rimosso me stesso per errore. <a href="#ho-rimosso-me-stesso-per-errore" class="anchor"></a>
        
        
      </h3>

<ul>
  <li>Se non sei più un membro del gruppo, non puoi scegliere tu quando rientrarci. 
 Ad ogni modo, puoi sempre chiedere via chat a uno dei membri di aggiungerti nuovamente.</li>
</ul>
    
      <h3 id="non-voglio-più-ricevere-messaggi-dal-gruppo">
        
        
          Non voglio più ricevere messaggi dal gruppo. <a href="#non-voglio-più-ricevere-messaggi-dal-gruppo" class="anchor"></a>
        
        
      </h3>

<ul>
  <li>
    <p>Rimuovi te stesso dalla lista dei membri o elimina l’intera chat. 
Se vorrai rientrare nel gruppo in futuro, chiedi ad un membro di aggiungerti nuovamente.</p>
  </li>
  <li>
    <p>In alternativa puoi anche “silenziare” un gruppo - così facendo riceverai i messaggi 
e potrai rispondere, ma non ti appariranno più le notifiche.</p>
  </li>
</ul>
    
      <h3 id="cosa-significa-la-doppia-spunta-nei-messaggi-di-gruppo-tutti-hanno-letto-il-messaggio">
        
        
          Cosa significa la doppia spunta nei messaggi di gruppo? Tutti hanno letto il messaggio? <a href="#cosa-significa-la-doppia-spunta-nei-messaggi-di-gruppo-tutti-hanno-letto-il-messaggio" class="anchor"></a>
        
        
      </h3>

<ul>
  <li>Un messaggio mostra la doppia spunta quando più della metà dei riceventi
ha visualizzato il messaggio sullo schermo.</li>
  <li>Nota che alcuni destinatari potrebbero aver disabilitato le notifiche
di lettura per ragioni di privacy.</li>
  <li>Se più del 50% dei membri del gruppo ha disabilitato le notifiche di lettura,
le doppie spunte non venogno mai mostrate. Per i dettagli, vedi
<a href="https://delta.chat/en/2017-07-06-read-receipts-and-social-pressure">questo post sul blog</a>.</li>
</ul>
    
      <h2 id="encryption">
        
        
          Cifratura <a href="#encryption" class="anchor"></a>
        
        
      </h2>
    
      <h3 id="delta-chat-supporta-la-cifratura-end-to-end">
        
        
          Delta Chat supporta la cifratura end-to-end? <a href="#delta-chat-supporta-la-cifratura-end-to-end" class="anchor"></a>
        
        
      </h3>

<ul>
  <li>
    <p>Si. DeltaChat implementa lo standard Autocrypt Level 1 e può anche 
cifrare e2e i messaggi da e verso altre app compatibili con Autocrypt.</p>
  </li>
  <li>
    <p>Delta Chat supporta anche una forma rafforzata di cifratura end-to-end,
sicura anche contro attacchi attivi, vedi “gruppi verificati” più sotto.</p>
  </li>
</ul>
    
      <h3 id="cosa-devo-fare-per-attivare-la-cifratura-end-to-end">
        
        
          Cosa devo fare per attivare la cifratura end-to-end? <a href="#cosa-devo-fare-per-attivare-la-cifratura-end-to-end" class="anchor"></a>
        
        
      </h3>

<ul>
  <li>
    <p>Nulla.</p>
  </li>
  <li>
    <p>Le app di Delta Chat (e altre app e-mail compatibili con <a href="https://autocrypt.org">Autocrypt</a>
 ) condividono automaticamente le chiavi richieste per la cifratura end-to-end 
appena viene inviato il primo messaggio. 
Dopodiché tutti i messaggi successivi vengono cifrati automaticamente. 
Se un membro della chat non usa un’app compatibile con Autocrypt 
i messaggi non vengono cifrati finché non ne viene usata una compatibile.</p>
  </li>
  <li>
    <p>Se si desidera piuttosto evitare le e-mail crittografate end-to-end per impostazione predefinita,
utilizzare l’impostazione Autocrypt corrispondente in “Impostazioni” o “Impostazioni avanzate”.</p>
  </li>
</ul>
    
      <h3 id="se-la-cifratura-end-to-end-non-è-disponibile-anche-la-connessione-non-viene-cifrata">
        
        
          Se la cifratura end-to-end non è disponibile, anche la connessione non viene cifrata? <a href="#se-la-cifratura-end-to-end-non-è-disponibile-anche-la-connessione-non-viene-cifrata" class="anchor"></a>
        
        
      </h3>

<ul>
  <li>Con la maggior parte dei server email Delta Chat stabilsce una <em>transport encryption</em>
(<a href="https://it.wikipedia.org/wiki/Transport_Layer_Security">TLS</a>).
Questo rende sicura solo la comunicazione tra il dispositivo e il server
email. La cifratura e2e rende invece sicura la comunicazione 
tra il tuo dispositivo e quello del destinatario.</li>
</ul>
    
      <h3 id="come-posso-verificare-lo-stato-di-cifratura-con-il-mittente">
        
        
          Come posso verificare lo stato di cifratura con il mittente? <a href="#come-posso-verificare-lo-stato-di-cifratura-con-il-mittente" class="anchor"></a>
        
        
      </h3>

<p>Se ti trovi a breve distanza dal partner di chat:</p>

<ul>
  <li>Seleziona <strong>Codice di invito QR</strong> su un dispositivo, quindi <strong>Scansiona codice QR</strong>
sull’altro e scansiona il codice. Se entrambi i dispositivi sono online,
introdurranno un canale di chat tra loro (se non esiste già)
e verranno verificate anche le chiavi di crittografia. Entrambi vedranno un
messaggio di sistema “mittente verificato” nella chat 1:1.</li>
</ul>

<p>Se non sei vicino al partner di chat, puoi controllare lo stato manualmente nella finestra di dialogo “Crittografia”
(profilo utente su Android/iOS o fare clic con il pulsante destro del mouse sull’elemento dell’elenco chat di un utente sul desktop):</p>

<ul>
  <li>
    <p>Per la cifratura end-to-end, Delta Chat mostra due impronte qui. 
Se le stesse impronte appaiono sul dispositivo dell’intelocutore, 
la connessione è sicura.</p>
  </li>
  <li>
    <p>Lo stato della cifratura nel trasporto viene mostrato qui.</p>
  </li>
</ul>
    
      <h3 id="come-posso-verificare-la-cifratura-dei-messaggi">
        
        
          Come posso verificare la cifratura dei messaggi? <a href="#come-posso-verificare-la-cifratura-dei-messaggi" class="anchor"></a>
        
        
      </h3>

<ul>
  <li>
    <p>Un piccolo <strong>lucchetto</strong> mostrato accanto a un messaggio indica se il messaggio è crittografato end-to-end dal mittente specificato.</p>
  </li>
  <li>
    <p>Se non c’è <strong>nessun lucchetto</strong>, il messaggio è solitamente trasmesso in chiaro. Ad esempio perché tu o il destinatario avete disabilitato la cifratura end-to-end o il mittente usa un’applicazione che non la supporta.</p>
  </li>
</ul>
    
      <h3 id="quali-standard-vengono-usati-per-la-crittografia-end-to-end">
        
        
          Quali standard vengono usati per la crittografia end-to-end? <a href="#quali-standard-vengono-usati-per-la-crittografia-end-to-end" class="anchor"></a>
        
        
      </h3>

<ul>
  <li>
    <p><a href="https://autocrypt.org">Autocrypt</a> viene usato per stabilire
la cifratura-e2e con altre app email Delta Chat o compatibili con Autocrypt. 
Autocrypt usa un sottoinsieme delle funzionalità OpenPGP.</p>
  </li>
  <li>
    <p>Delta Chat implementa <a href="https://countermitm.readthedocs.io/en/latest/new.html">protocolli di creazione contatti e verifica gruppi con countermitm</a> per garantire la protezione dagli attacchi di rete.  Questo va oltre  la protezione
base di Autocrypt Level 1 pur mantenendo la facilità d’uso.</p>
  </li>
</ul>
    
      <h3 id="qual-è-la-differenza-tra-i-gruppi-verificati-e-le-chat-11-con-i-contatti-verificati">
        
        
          Qual è la differenza tra i gruppi verificati e le chat 1:1 con i contatti verificati? <a href="#qual-è-la-differenza-tra-i-gruppi-verificati-e-le-chat-11-con-i-contatti-verificati" class="anchor"></a>
        
        
      </h3>

<ul>
  <li>
    <p>Le chat 1:1 con un contatto verificato non è uguale a un gruppo verificato,
anche se ci fossero solo 2 persone nel gruppo verificato. Una differenza sta
nel fatto di poter facilmente aggiungere altre persone, ma non è la sola
e ci sono altri aspetti.</p>
  </li>
  <li>
    <p>I gruppi verificati sono sempre sicuri. Qualsiasi problema (testo in chiaro, errori
nella firma dei messaggi, ecc) vengono riconosciuti e i messaggi non sono
mostrati nella chat. Tutti i messaggi della chat con il segno di spunta verificato
non sono stati letti/modificati da un altro soggetto.</p>
  </li>
  <li>
    <p>Le chat 1:1 sono studiate per permettere alle persone di comunicare tra loro
anche se cambiano client email, dispositivo, configurazione etc. Questo è
il motivo per cui non c’è la spunta di contatto verificato, anche se lo è.</p>
  </li>
</ul>
    
      <h3 id="delta-chat-supporta-perfect-forward-secrecy">
        
        
          Delta Chat supporta Perfect Forward Secrecy? <a href="#delta-chat-supporta-perfect-forward-secrecy" class="anchor"></a>
        
        
      </h3>

<ul>
  <li>
    <p>No, OpenPGP non supporta Perfect Forward Secrecy. Perfect Forward Secrecy
si basa sulle singole sessioni, ma le email sono asincrone per loro natura
e spesso vengono usate da più dispositivi indipendenti. Ciò significa che
se la chiave privata di Delta Chat viene rubata e qualcuno ha un registro
di tutti i tuoi messaggi in transito, sarà capace di leggerli.</p>
  </li>
  <li>
    <p>Tieni presente che se qualcuno ha sequestrato o hackerato il tuo telefono 
sarà probabilmente già in grado di leggere i messaggi, indipendentemente
dal fatto che Perfect Forward Secrecy sia presente o meno. Avere accesso al
dispositivo di un membro del gruppo dice già molto del suo grafico sociale. 
Usare un indirizzo che non sia riconducibile a un soggetto aiuta i membri
del gruppo a proteggersi dagli effetti di un possibile sequestro del dispositivo.</p>
  </li>
  <li>
    <p>Stiamo abbozzando alcuni sistemi per proteggere le comunicazioni in caso
di sequestro del dispositivo.</p>
  </li>
</ul>
    
      <h3 id="come-fa-delta-chat-a-proteggere-i-miei-metadata">
        
        
          Come fa Delta Chat a proteggere i miei metadata? <a href="#come-fa-delta-chat-a-proteggere-i-miei-metadata" class="anchor"></a>
        
        
      </h3>

<ul>
  <li>
    <p>Dato che Delta Chat è decentralizzato, i metadata degli utenti di Delta Chat
non vengono memorizzati in un server centrale, ma sui server email del 
mittente e del destinatario del messaggio.</p>
  </li>
  <li>
    <p>Attualmente, ogni server email conosce il mittente e il destinatario ispezionando
le intestazioni A/Cc non cifrate nella email e determina quale indirizzo email fa parte
del gruppo. Delta Chat può evitare l’invio non cifrato delle intestazioni A/Cc e li 
inserisce sempre nella parte cifrata del messaggio . Vedi 
<a href="https://github.com/deltachat/deltachat-core-rust/issues/1032">Evita di inviare intestazioni A/CC per i gruppi verificati</a>. 
La principale preoccupazione è come questo possa incidere sulle altre app di email 
che potrebbero partecipare alla chat.</p>
  </li>
  <li>
    <p>Moltri altri header email, in particolare il campo “Oggetto” vengono
protetti con cifratura end-to-end, vedi anche il prossimo <a href="https://datatracker.ietf.org/doc/draft-autocrypt-lamps-protected-headers/">IETF
RFC</a>.</p>
  </li>
</ul>
    
      <h3 id="posso-riutilizzare-le-mie-chiavi-private">
        
        
          Posso riutilizzare le mie chiavi private? <a href="#posso-riutilizzare-le-mie-chiavi-private" class="anchor"></a>
        
        
      </h3>

<ul>
  <li>
    <p>Si. Il miglior modo per farlo è inviare un messaggio di configurazione Autocrypt dall’altro client e-mail. Cerca comandi come “Avvia trasferimento impostazioni Autocrypt” nelle impostazioni dell’altro client e segui le istruzioni.</p>
  </li>
  <li>
    <p>In alternativa, puoi importare la chiave manualmente in “Impostazioni” o “Impostazioni avanzate” e poi “Importa chiavi segrete”. Attenzione: assicurarsi che la chiave non sia protetta da una password o rimuovere la password in anticipo.</p>
  </li>
</ul>

<p>Se non hai una chiave o non sai perché ne dovresti aver bisogno, non preoccuparti: Delta Chat ne genera una quando necessario, non devi premere nessun tasto.</p>
    
      <h3 id="non-riesco-ad-importare-la-mia-chiave-pgp-in-delta-chat">
        
        
          Non riesco ad importare la mia chiave PGP in Delta Chat. <a href="#non-riesco-ad-importare-la-mia-chiave-pgp-in-delta-chat" class="anchor"></a>
        
        
      </h3>

<p>Con molta probabilità, il problema sta nel fatto che la tua chiave è cifata e/o usa
una password. Queste chiavi non sono supportate da Delta Chat. Rimuovi la
cifratura e la password e prova ad importarla nuovamente. Se vuoi mantenere
password di cifratura, dovrai creare un alias email per usarlo con Delta Chat
poichè le chiavi di Delta Chat sono legate all’alias email.</p>

<p>Delta Chat supporta i formati di chiave privata OpenPGP comuni, ma difficilmente
potrà supportare il 100% delle chiavi private da ogni sorgente. Questo non è
nemmeno il focus principale di Delta Chat (la maggioranza degli utenti
Delta Chat non ha una chiave quando iniziano ad usare Delta).
Ad ogni modo proveremo a supportare al meglio le chiavi private dalle altre sorgenti.</p>

<p>La rimozione della password dalle chiavi private può cambiare a seconda del
software usato per gestire le chiavi PGP. Con Enigmail puoi impostarla ad un
valore vuoto nella finestra di gestione delle chiavi. Anche con GnuPG puoi farlo
<a href="https://github.com/deltachat/deltachat-android/issues/98#issuecomment-378383429">tramite linea di comando</a>.
Per gli altri programmi puoi trovare altre soluzioni online.</p>
    
      <h3 id="perché-non-usate-pep-pretty-easy-privacy">
        
        
          Perché non usate pEp (pretty easy privacy)? <a href="#perché-non-usate-pep-pretty-easy-privacy" class="anchor"></a>
        
        
      </h3>

<ul>
  <li>Delta Chat usa lo standard Autocrypt per la cifratura e2e. Per
approfondire una discussione su Autocrypt e pEp, vedi <a href="https://autocrypt.org/faq.html#how-does-autocrypt-differ-from-pep">Autocrypt
FAQ</a>.</li>
</ul>
    
      <h2 id="multiclient">
        
        
          Multi-client <a href="#multiclient" class="anchor"></a>
        
        
      </h2>
    
      <h3 id="posso-usare-delta-chat-su-più-dispositivi-contemporaneamente">
        
        
          Posso usare Delta Chat su più dispositivi contemporaneamente? <a href="#posso-usare-delta-chat-su-più-dispositivi-contemporaneamente" class="anchor"></a>
        
        
      </h3>

<p>Se vuoi utilizzare lo <strong>stesso account</strong> su diversi dispositivi, devi esportare
un backup dal vecchio dispositivo e importarlo nel nuovo:</p>

<ul>
  <li>Sul vecchio dispositivo, vai su “Impostazioni” o “Impostazioni / Chat e media” e poi su “Backup”. Inserisci il tuo
PIN, sequenza o password di sblocco dello schermo. Quindi puoi fare clic su “Avvia
Backup”. Questo salva il file di backup sul tuo dispositivo. Ora devi trasferirlo
in qualche modo sull’altro dispositivo.</li>
  <li>Sul nuovo dispositivo, nella schermata di accesso, invece di accedere al tuo account
di posta elettronica, scegli “Importa backup”. Dopo l’importazione, le tue conversazioni, la crittografia
chiavi e i media dovrebbero essere copiati sul nuovo dispositivo.</li>
  <li>Ora sei sincronizzato e puoi utilizzare entrambi i dispositivi per l’invio e la ricezione
Messaggi crittografati E2E con i tuoi partner di comunicazione.</li>
</ul>
    
      <h3 id="e-in-previsione-la-creazione-di-un-client-web-di-delta-chat">
        
        
          E’ in previsione la creazione di un client web di Delta Chat? <a href="#e-in-previsione-la-creazione-di-un-client-web-di-delta-chat" class="anchor"></a>
        
        
      </h3>

<ul>
  <li>Non ci sono attualmente piani precisi, solo qualche discussione a riguardo.</li>
  <li>Esistono 2-3 strade per introdurre un client web per Delta Chat, ma tutte
richiedono molto lavoro. Al momento ci stiamo focalizzando sui rilasci stabili in tutti
gli appstore (Google Play/iOS/Windows/macOS/repository Linux) come app native.</li>
  <li>Se necessiti di un client web perché non sei autorizzato a installare software nel
computer con cui lavori, puoi usare il client portabile per Windows o l’AppImage
per i sistemi Linux. Puoi trovarli su
<a href="https://get.delta.chat">get.delta.chat</a>.</li>
</ul>
    
      <h3 id="perché-posso-scegliere-di-non-controllare-la-casella-in-arrivo">
        
        
          Perché posso scegliere di non controllare la casella In Arrivo? <a href="#perché-posso-scegliere-di-non-controllare-la-casella-in-arrivo" class="anchor"></a>
        
        
      </h3>

<p>E’ un’impostazione sperimentale per alcune persone che stanno verificando le
regole lato server. Non tutti i provider le supportano, ma con alcuni è possibile spostare
tutte le mail con un’intestazione “stile-chat” nella cartella DeltaChat. Normalmente, questo
sarebbe stato fatto dall’applicazione Delta Chat.</p>

<p>Può essere utile disattivare il controllo della posta In Arrivo se hai entrambe queste condizioni:</p>

<ul>
  <li>abilitato le regole lato server per spostare tutti i messaggi con una instestazione stile-chat nella cartella DeltaChat, e</li>
  <li>hai impostato la funzione “Mostra email classiche” su “no, solo chat”.</li>
</ul>

<p>In questo caso Delta Chat non necessita di controllare la casella In Arrivo</p>
    
      <h3 id="a-cosa-serve-lopzione-auto-invia-una-copia">
        
        
          A cosa serve l’opzione “Auto-invia una copia”? <a href="#a-cosa-serve-lopzione-auto-invia-una-copia" class="anchor"></a>
        
        
      </h3>

<p>L’invio di una copia dei messaggi a te stesso assicura la ricezione del messaggio
su tutti i dispositivi. Se disponi di più dispositivi e non attivi l’opzione, vedrai solo
i messaggi dalle altre persone e quelli inviati da te solo se spediti dal
dispositivo attuale.</p>

<p>La copia viene inviata alla posta In Arrivo e poi spostata nella cartella DeltaChat; non
viene messa nella cartella “Inviata”. Delta Chat <em>non</em> carica nulla nella cartella Inviata
perché questo significherebbe caricare un messaggio due volte (una volta tramite SMTP,
e una volta attraverso l’IMAP alla cartella Inviata).</p>

<p>L’impostazione predefinita per Auto-invia una copia è “no”.</p>
    
      <h3 id="perché-posso-scegliere-di-controllare-la-cartella-inviata">
        
        
          Perché posso scegliere di controllare la cartella “Inviata”? <a href="#perché-posso-scegliere-di-controllare-la-cartella-inviata" class="anchor"></a>
        
        
      </h3>

<p>L’unico motivo per cui si può voler controllare la cartella Inviata è se stai utilizzando un altro
programma di posta elettronica (come Thunderbird) assieme alla app Delta Chat, e vuoi il tuo MUA
per partecipare a conversazioni in chat.</p>

<p>Ad ogni modo consigliamo di usare il client desktop di Delta Chat; puoi scaricarlo da
<a href="https://get.delta.chat">get.delta.chat</a>. L’opzione di controllare la posta “Inviata”
potrebbe sparire in futuro. E’ stata introdotta in un periodo in cui non esisteva il
client Desktop di Delta Chat su ogni piattaforma.</p>
    
      <h3 id="perché-posso-scegliere-di-non-controllare-la-cartella-deltachat">
        
        
          Perché posso scegliere di non controllare la cartella DeltaChat? <a href="#perché-posso-scegliere-di-non-controllare-la-cartella-deltachat" class="anchor"></a>
        
        
      </h3>

<p>Alcuni usano Delta Chat come un normale client di posta elettronica e vogliono usare la posta “In Arrivo”
per la loro posta, invece della cartella DeltaChat. Se disattivi “Controlla cartella DeltaChat”, 
dovresti anche disabilitare “Sposta automaticamente nella cartella DeltaChat”.
Altrimenti l’eliminazione dei messaggi o l’impostazione di più dispositivi potrebbe non funzionare correttamente.</p>
    
      <h2 id="varie">
        
        
          Varie <a href="#varie" class="anchor"></a>
        
        
      </h2>
    
      <h3 id="delta-chat-funziona-con-il-mio-provider-email">
        
        
          Delta Chat funziona con il <em>mio</em> provider email? <a href="#delta-chat-funziona-con-il-mio-provider-email" class="anchor"></a>
        
        
      </h3>

<ul>
  <li>Con buona probabilità: si :)<br />
Ad ogni modo, alcuni provider richiedono di attivare impostazioni particolari per funzionare,
vedi <a href="https://providers.delta.chat">Provider Overview</a></li>
</ul>
    
      <h3 id="se-delta-chat-usa-lemail-è-davvero-messaggistica-istantanea">
        
        
          Se Delta Chat usa l’email, è davvero messaggistica <em>istantanea</em>? <a href="#se-delta-chat-usa-lemail-è-davvero-messaggistica-istantanea" class="anchor"></a>
        
        
      </h3>

<ul>
  <li>L’invio e la ricezione di messaggi richiede di solito qualche secondo. A volte
ci sono casi in cui ci vuole più tempo, ma questo vale anche per qualsiasi
 altro sistema di messaggistica.</li>
  <li>La chat istantanea funziona velocemente se entrambe le parti utilizzano attivamente l’app.
Può invece risultare più lenta se l’applicazione è in esecuzione in background.</li>
  <li>La ricezione dei messaggi può richiedere alcuni minuti dato che sia Android che iOS spesso
impediscono a Delta Chat di funzionare in background e la attivano solo
occasionalmente. Questo ritardo forzato è di solito peggiore su iOS che su Android.</li>
  <li>Ricorda che Delta Chat non utilizza Google Cloud Messaging (GCM) o l’Apple
Push Notification Service (APNS), perché questo spingerebbe al tracciamento degli utenti e
al controllo centralizzato che Delta Chat punta ad evitare quanto più possibile.</li>
  <li>Tuttavia, il fatto che Android e iOS blocchino le applicazioni in background è un
problema per molte applicazioni legittime. Per ulteriori informazioni, vedi
<a href="https://dontkillmyapp.com/">dontkillmyapp.com</a>.</li>
</ul>
    
      <h3 id="delta-chat-è-compatibile-con-protonmail--tutanota--criptext">
        
        
          Delta Chat è compatibile con Protonmail / Tutanota / Criptext? <a href="#delta-chat-è-compatibile-con-protonmail--tutanota--criptext" class="anchor"></a>
        
        
      </h3>

<ul>
  <li>Sì e no.</li>
  <li>No, non puoi utilizzare il tuo account Protonmail, Tutanota o Criptext con Delta
Chat; non offrono la ricezione di posta tramite IMAP.</li>
  <li>In ogni caso puoi usare Delta Chat per inviare messaggi alle persone che usano
Protonmail, Tutanota o Criptext. Quei messaggi non saranno criptati end-to-end
però. La crittografia end-to-end offerta solo da questi provider è
lavorata all’interno delle loro piattaforme e non compatibile con nessuno all’esterno.</li>
  <li>Delta Chat può crittografare e2e tramite qualsiasi provider di posta elettronica con qualsiasi
<a href="https://autocrypt.org/dev-status.html">App di posta elettronica abilitata per Autocrypt</a>.</li>
</ul>
    
      <h3 id="sono-interessato-ai-dettagli-tecnici-posso-avere-ulteriori-informazioni">
        
        
          Sono interessato ai dettagli tecnici. Posso avere ulteriori informazioni? <a href="#sono-interessato-ai-dettagli-tecnici-posso-avere-ulteriori-informazioni" class="anchor"></a>
        
        
      </h3>

<ul>
  <li>Consulta la pagina <a href="https://github.com/deltachat/deltachat-android/blob/master/standards.md#standards-used-in-delta-chat">Standard utilizzati in Delta Chat</a>.</li>
</ul>
    
      <h3 id="come-viene-finanziato-lo-sviluppo-di-delta-chat">
        
        
          Come viene finanziato lo sviluppo di Delta Chat? <a href="#come-viene-finanziato-lo-sviluppo-di-delta-chat" class="anchor"></a>
        
        
      </h3>

<p>Innanzitutto, Delta Chat non riceve alcun capitale di rischio,
non ha debiti e non riceve pressioni per produrre enormi profitti o per 
vendere gli utenti e i loro amici e familiari agli inserzionisti (o peggio).</p>

<p>Lo sviluppo di Delta Chat è stato finora finanziati da quattro fonti principali:</p>

<ul>
  <li>
    <p>Il progetto <a href="https://nextleap.eu">NEXTLEAP</a> EU ha finanziato la ricerca
e l’implementazione dei protocolli dei gruppi verificati e dei contatti
nel 2017 e 2018.</p>
  </li>
  <li>
    <p>L’<a href="https://opentechfund.org">Open Technology Fund</a> ci ha fornito due finanziamenti.
Il primo nel 2018/2019 (~$200K) ha permesso di migliorare l’app Android 
e di rilasciare la app Desktop in versione beta, oltre a assicurare 
i nostri sviluppi della ricerca sulla UX in contesti di diritti umani. 
Vedi le conclusioni in <a href="https://delta.chat/en/2019-07-19-uxreport">Needfinding and UX report</a>.
Il secondo finanziamento del 2019/2020 (~$300K) è ancora attivo e ci aiuta 
a rilasciare le versioni Delta/iOS, convertire le librerie del core a Rust e
fornire nuove funzionalità a tutte le piattaforme. Segui i 
<a href="https://delta.chat/en/blog">post del blog</a> per altre informazioni.</p>
  </li>
  <li>
    <p>La <a href="https://nlnet.nl/">NLnet foundation</a> ha garantito EUR 46K per
il completamento dei binding Rust/Python e la creazione di un ecosistema Chat-bot.</p>
  </li>
</ul>

<p>Ultimo, ma non meno importante, alcuni esperti hanno contribuito pro-bono con
altri sostenitori e contribuito allo sviluppo di Delta Chat senza ricevere soldi o
solo piccole somme. Senza di loro Delta Chat non sarebbe dov’è ora, nemmeno
vicino.</p>

<p>La raccolta dei finanziamenti citata sopra è organizzata da merlinux GmbH di
Friburgo (Germania) e poi redistribita a dozzine di contributori.</p>

<p>Il finanziamento 2020/2021 deve ancora essere definito. Stiamo valutando varie
opportunità con diverse organizzazioni e partner. Stiamo anche
considerando di chiedere delle donazioni. Abbiamo avviato, sperimentalmente,
un piccolo <a href="https://liberapay.com/delta.chat/">account di donazione Delta Chat / Liberapay</a>
ma non è ancora pubblico. Finora ci sono state donazioni per circa 3-4K
a Bjoern (l’autore originale di Delta Chat) tramite i canali di donazione
paypal e bitcoin.</p>





</body></html>